## Ang Kahalagahan ng Biblia sa Buhay ng mga Tao

---

**PASIMULA:** Ayon sa ating pananampalataya, ang **Biblia ay banal na aklat na kinasusulatan ng mga salita ng Diyos**, papaano po nasulat sa Biblia ang mga salita ng Diyos?

**Jeremias 30:1-2**
> Ang salita na dumating kay Jeremias mula sa Panginoon, na nagsasabi, Ganito ang sinasalita ng Panginoon, ng Diyos ng Israel, na nagsasabi, Iyong isulat sa isang aklat ang lahat ng mga salita na aking sinalita sa iyo.

**SAGOT:** Ipinasulat ng Panginoong Diyos sa kanyang mga lingkod gaya ni **propeta Jeremias**.

**TANONG:** Bagama't may pagka-tao katulad natin, sa panahon ng pagsusulat maaari po bang sila ay **magkamali**?

**1 Pedro 1:19-21**
> At kami ay mayroong lalong panatag na salita ng hula; na mabuti ang inyong ginagawa kung ito'y inyong sinusunod, na gaya ng sa isang **ilawang lumiliwanag sa isang dakong madilim**, hanggang sa pagbubukang liwayway, at ang tala sa umaga ay sumilang sa inyong mga puso:
>
> Na maalaman muna ito, na alin mang hula ng kasulatan ay **hindi nagbubuhat sa sariling pagpapaliwanag**.
>
> Sapagka't **hindi sa kalooban ng tao** dumating ang hula kailanman: kundi ang mga tao ay nagsalita buhat sa Diyos, **na nangaudyokan ng Espiritu Santo**.

**SAGOT:** Hindi maaaring sila ay magkamali sapagka't sila ay **pinapatnubayan ng Espiritu ng Diyos**.

**Halimba:**

**Heb 9:27**
> At kung paanong itinakda sa mga tao ang mamatay na minsan, at pagkatapos nito ay ang **paghuhukom**.

**2 Tim 3:1-5**
> Datapuwa't alamin mo ito, na sa mga huling araw ay darating ang mga **panahong mapanganib**.
>
> Sapagka't ang mga tao'y magiging **maibigin sa kanilang sarili**, **maibigin sa salapi**, **mayayabang**, mga **mapagmataas**, **mapagtuwaw**, **masuwayin sa mga magulang**, mga **walang turing**, mga **walang kabanalan**,
>
> Walang **katutubong pagibig**, mga **walang paglulubag**, mga **palabintangin**, mga **walang pagpipigil sa sarili**, mga **mabangis**, **hindi maibigin sa mabuti**.


(1)
> Mga lilo, mga matitigas ang ulo, mga palalo, mga maibigin sa kalayawan kay sa mga maibigin sa Diyos:
>
> Na may anyo ng kabanalan, datapuwa't tinanggihan ang kapangyarihan nito: lumayo ka rin naman sa mga ito.

**TANONG:** Ang **Biblia ay binubuo ng 66 na aklat at mga epistola**, na **kinasusulatan ng mga salita ng Diyos**, paano po ito **natipon**, **napisan o nagkasama**?

**Isaias 34:16**
> Inyong saliksikin sa aklat ng Panginoon, at inyong basahin, kahit isa sa mga ito ay hindi magkukulang, walang mangangailangan ng kaniyang kasama: sapagka't **minutos ng aking bibig, at pinisan sila ng kaniyang Espiritu**.

**SAGOT:** **Pinisan ng Espiritu ng Panginoon**, sa pamamagitan ng mga **kinasangkapan**.

**TANONG:** Dahil dito, **ano po ang nararapat na maging pagkikilala at tamang paniniwala** ang dapat na ating iukol sa Biblia?

**1 Corinto 14:37-38 (RTPV)**
> Kung inaakala ninuman na siya'y tumanggap ng pahayag mula sa Diyos, o tumatanggap kaloob ng Espiritu, **dapat niyang kilalanin na ang isinusulat ko sa inyo ay utos ng Panginoon**. **Ang ayaw kumilala nito ay huwag din ninyong kilalanin**.

**SAGOT:** **Dapat kilalanin o paniwalaang lubos**, na ang mga nakasulat dito ay mga **salita at utos ng Panginoong Diyos**. Ang Biblia ang kasangkapan ng Diyos sa ating panahon upang makarating sa atin ang Kaniyang mga mensahe. Ang mga taong ayaw kumilala sa Biblia o ayaw maniwala ay hindi rin dapat kilalanin at hindi rin dapat na paniwalaan.

**TANONG:** **Gaano po kahalaga sa buhay ng tao ang pagtuturo na nakabatay sa Biblia o Banal na Kasulatan**?

**2 Timoteo 3:15-16 (TPV)**
> Mula pa sa pagkabata, alam mo nang ang Banal na Kasulatan ay nagtuturo ng daan ng kaligtasan sa pamamagitan ng pananalig kay Cristo Jesus. Lahat ng kasulatan y **kinasihan ng Diyos** at magagamit sa **pagtuturo ng katotohanan**, sa **pagpapabulaan sa maling aral**, sa **pagtutuwid sa likong gawain**, at sa **pag-aakay sa matuwid na pamumuhay**.

---

(2)

**SAGOT:**

1.  Ang Banal na Kasulatan o Biblia ay nagtuturo ng **daan ng kaligtasan**.
2.  Magagamit ito sa **pagtuturo ng katotohanan**.
3.  Sa **pagpapabulaan sa maling aral**.
4.  Sa **pagtutuwid sa likong gawain**.
5.  Sa **pag-akay sa matuwid na pamumuhay**.

---

**TANONG:** Bukod dito, ano po ang malaking kinalaman ng mga aral at pagtuturong hango sa Biblia, tungo sa hinahangad ng marami na **masagana at matagumpay na buhay**?

**Josue 1:8 (RTPV)**
> Huwag mong kaliligtaang basahin ang aklat ng kautusan. Pagbulay-bulayan mo iyon araw at gabi upang **matupad mo ang lahat ng nakasaad doon**. Sa ganoon, magiging **masagana at matagumpay** ang iyong pamumuhay.

**SAGOT:** Kailangan **maging masagana at matagumpay** ang ating pamumuhay, ang kailangan lang ay **huwag kalilimutan na basahin, pagbulayan, at tuparin**.

---

**TANONG:** Bakit **magiging masagana at matagumpay ang pamumuhay** ng mga taong naglalaan ng oras at panahon na **makinig, magbasa, at tumutupad ng mga aral ng Diyos na nasusulat sa Biblia**?

**Santiago 1:25 (TPV)**
> Ngunit ang nagsasaliksik at patuloy na nagsasagawa ng kautusang sakdal at nagpapalaya sa tao at hindi isang tagapakinig lamang na pagkatapos ay nakalilimot ang taong iyan ang **pagpapalain ng Diyos sa lahat niyang gawain**.

**SAGOT:** Sapagkat **pagpapalain ng Diyos sa lahat niyang gawain**.

---

SFC Map Outline no. 1

---

## ANG APAT NA MAHAHALAGANG BAGAY NA DAPAT NATING MALAMAN

**PASIMULA:**
> Awit 119:105 "Ang salita mo'y ilawan sa aking mga paa, at liwanag sa aking landas."

**TANONG:** Ano ang **unang mahalagang bagay** na nais na ituro ng Panginoon sa lahat ng mga tao?

**2 Timoteo 3:15-17**
> At mula sa pagkasanggol ay iyong nalalaman ang mga banal na kasulatan na makapagpadunong sa iyo sa ikaliligtas sa pamamagitan ng pananampalataya kay Cristo Jesus. Ang lahat ng mga kasulatan na kinasihan ng Diyos ay mapapakinabangan din naman sa pagtuturo, sa pagsansala, sa pagsaway, sa ikatututo na nasa katuwiran: Upang ang tao ng Diyos ay maging sakdal, timuruang lubos sa lahat ng mga gawang mabuti.

**SAGOT:** 1) Ang pinaka mahalagang libro o aklat na ito ay walang iba kundi ang **Biblia**.

---

**TANONG:** Ano ang **pinakamahalagang nilikha** na nasulat sa Biblia na dapat nating maunawaan?

**Genesis 1:27**
> At nilalang ng Diyos ang tao ayon sa kaniyang sariling larawan, ayon sa larawan ng Diyos siya nilalang; nilalang niya sila na lalake at babae.

**SAGOT:** 2) Ang **tao** ang pinakamahalaga sa lahat ng mga nilikhang ng Diyos.

---

**TANONG:** Ano ang **dakilang dahilan kung bakit Niya tayo nilikha**?

**Efeso 2:10**
> Sapagka't tayo'y kaniyang gawa, na nilalang kay Cristo Jesus para sa mabubuting gawa, na mga inihanda ng Diyos nang una upang siya nating lakaran.

**SAGOT:** 3) **Paggawa ng mabuti**

---

**TANONG:** Ano ang **mabuti na dapat gawin ng tao**?

**Roma 7:12**
> Kaya nga ang kautusan ay **banal**, at ang utos ay **banal**, at **matuwid**, at **mabuti**.

---

(1)

**SAGOT:** Ang paggawa ng mabuti ay ang **pagtupad sa utos ng Diyos**.

---

**TANONG:** Maaari bang umiwas ang tao sa pagtupad sa utos ng Diyos, at ano ang napatutunayan ng tao na tumutupad ng utos ng Diyos?

**Ecclesiastes 12:13**
> Ito ang wakas ng bagay; lahat ay narinig: **ikaw ay matakot sa Diyos, at sundin mo ang kaniyang mga utos; sapagka't ito ang buong katungkulan ng tao**.

**SAGOT:** Ang pagtupad sa utos ng Diyos ay **tanda ng pagkatakot sa Kanya** at **ito ay buong katungkulan ng tao**.

---

**TANONG:** Ano ang **pinakadakilang utos** na itinuturo sa atin ng Biblia?

**Mateo 22:37-40**
> At sinabi sa kaniya, **Iibigin mo ang Panginoon mong Diyos** ng buong puso mo, at ng buong kaluluwa mo, at ng buong pagiisip mo. Ito ang dakila at pangunang utos.
>
> At ang pangalawang katulad ay ito, **Iibigin mo ang iyong kapuwa** na gaya ng iyong sarili. Sa dalawang utos na ito'y nauuwi ang buong kautusan, at ang mga propeta.

**SAGOT:** 4) **Ibigin ang Diyos, at ang ating kapwa tao**.

---

**TANONG:** Anong uri ng pag-ibig ang nais ng Diyos na maiukol natin sa Kanya at sa ating mga kapwa tao?

**Jeremias 31:3**
> Ang Panginoon ay napakita nang una sa akin, na nagsasabi, Oo, **iniibig kita ng walang hanggang pagibig**: kaya't ako'y lumapit sa iyo na may kagandahang-loob.

**SAGOT:** **Walang hanggang pag-ibig** o "**Agape**"

---
